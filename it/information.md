# Informazioni

La pagina «Verbali del Consiglio federale (1848-1963)» consente di effettuare ricerche nei testi integrali dei verbali manoscritti dal 1848 al 1903 e di quelli dattiloscritti dal 1904 al 1963.

La funzione «Correggi»:  
Per il riconoscimento testuale dei verbali scritti a mano sono impiegati i più moderni procedimenti basati sull’intelligenza artificiale (IA). Chi tuttavia constatasse errori di trascrizione è pregato di inviarci una proposta di correzione cliccando sull’apposito bottone «Correggi» nel testo OCR. Ogni segnalazione ci aiuta a migliorare il nostro procedimento IA e le nostre trascrizioni.

Per la consultazione dei verbali del Consiglio federale raccomandiamo di utilizzare un laptop o un tablet. La consultazione è però possibile anche con lo smartphone. La pagina «Verbali del Consiglio federale (1848-1963)» è priva di barriere.

## Dati

La pagina «Verbali del Consiglio federale (1848-1963)» contiene circa 14 500 verbali di decisioni del Consiglio federale: quelli manoscritti dal 1848 al 1903 e quelli dattiloscritti dal 1904 al 1963.

## Verbali manoscritti (1848-1903)

I testi di più di 8000 verbali scritti a mano sono stati trascritti automaticamente con l’impiego della tecnologia Transkribus in cooperazione con l’istituto [Walter Benjamin Kolleg Digital Humanities](https://www.dh.unibe.ch/index_ger.html){target="_blank"} dell’Università di Berna. [Transkribus](https://readcoop.eu/de/transkribus/){target="_blank"} è un’applicazione della [Società cooperativa europea READ-COOP](https://readcoop.eu/de/){target="_blank"} per la digitalizzazione e il riconoscimento basato sull’IA dei testi di documenti manoscritti.

Il riconoscimento automatico di manoscritti storici è un’operazione complessa. La qualità varia secondo il manoscritto e la lingua. Nel caso dei verbali scritti a mano, il tasso d’errore si situa tra lo 0,498 e il 6,511 per cento. Il tasso medio è del 3,35 per cento.

## Verbali dattiloscritti (1904-1963)

Anche nel caso dei verbali scritti a macchina, il riconoscimento dei testi trascritti automaticamente non è esente da errori. Il tasso d’errore è tuttavia generalmente inferiore a quelli riscontrati per i verbali scritti a mano.

## API per l'estrazione dei dati

I dati possono essere scaricati in forma strutturata al seguente punto di ingresso:

[https://api.chgov.bar.admin.ch/manifests/root.json](https://api.chgov.bar.admin.ch/manifests/root.json)

Vedere le specifiche tecniche : Link auf githhub

